<div class="about">
<h2>Бидний тухай</h2>
<p>Манай Humans of MITPU podcast групынхээ гишүүдээсээ урин тэдгээр хүмүүсийн мэргэжил мэдлэг, өөрсдийгөө хөгжүүлэх арга барилаас нь суралцах мөн зөвөлгөө авж өөр хоорондоо туслах зорилготой.</p>
<h2>MITPU бүлгийн товч түүх</h2>
<p>Америкт байгаа IT -ийн хэсэг нөхөд маань алдаг оног байдлаар сар болгон онлайн Hangout хийгээд нэлээдгүй хугацаа өнгөрч буй. MITPU бүлгийг эхлүүлсэн уулзалт 2016 оны 10 сарын 22 -ны өдрийн 14-15 цагийн хооронд болж өнгөрсөн бөгөөд уг онлайн уулзалтын (Баасандорж, Баттөр, Баттулга, Жагдагдорж, Эрдэнэбат) үеэр Facebook -ийн Өлзийбаяр, Google -ийн Баттулга зэрэг нөхдийн "100-с 1000-д" гэсэн хөтөлбөрийн санаа яригдаж байсан тухай Жагдагдорж, Баасандорж нараар дамжин хэлэлцүүлэгт орж ирсэн бөгөөд Oracle -ийн Баттөр болон Эрдэнэбат дэмжсэнээр цаашид үргэлжлүүлэн ярилцахаар тохирч, дараах уулзалтыг зохион байгуулах үүргийг Эрдэнэбат хүлээн уг уулзалт өндөрлөсөн юм.</p>
<p>Ингээд тохиролцсон ёсоор дараагийн уулзалтын тов болон агуулгыг гаргах ажлыг эхлүүлэн Нүүрном дээр ярилцах бүлэг үүсгэсэн нь давалгаа болон өргөжиж технологийн салбарт ажиллаж байгаа Монголчуудын чуулах газар гэмээр болтлоо олон хүнийг хамарсан юм. Хэдийгээр өнгөрсөн хугацаанд зарим талаар бүлгийн үйл ажиллагаа удаашралтай байсан хэдий ч, өдийг хүртэл үйл ажиллагаагаа тасралтгүй явуулсааар ирсэн юм.
Одоогийн байдлаар MITPU нийт 250 мэргэжил эсвэл салбар нэг хүмүүс хамарсан, тодорхой зохион байгуулалттай, ирээдүйн үйл ажиллагааны тодорхой зорилготой бүлэг болтлоо өргөжсөн байна.</p>

</div>